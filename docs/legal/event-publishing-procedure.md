# Регламент публікації подій

### 1. Загальні положення
Цей регламент визначає вимоги до публікації подій на платформі Gligle та встановлює обмеження для контенту, який може бути розміщений організатором.
Також він є доповненням до [основних правил платформи Gligle](/docs/legal/general-rules) та визначає вимоги до публікації подій на платформі.

### 2. Інформація про подію
- Рекомендоване співвідношення сторін зображення для події – **5:3**.  
У разі завантаження зображення з іншим співвідношенням, воно буде автоматично обрізане під формат 5:3, що може призвести до втрати частини зображення.
- Організатор має розуміти що його подію будуть переглядати користувачі які не знають контексту його організації, тому важливо **максимально повно та зрозуміло** описати подію.
    - Локація має включати місто, вулицю та номер будинку. Можна додатково вказувати назву закладу, театру, концертної зали тощо.
    - Рекомендовано додавати в опис тип події: концерт, виставка, лекція тощо.

### 3. Редагування подій
- Організатор має право **редагувати будь-яку інформацію** про подію в будь-який час, **окрім платіжних даних**.
- Після внесення змін бажано повторно переглянути відображення події, щоб уникнути некоректного відтворення даних на платформі.
- У разі скасування події або змін часу, місця чи складу учасників, Організатор зобов'язаний здійснити повернення коштів за квитки всім користувачам, які цього потребують. 

### 4. Заборонений контент
Усі заборони, викладені в основних правилах платформи Gligle, застосовуються й тут. Зокрема, **не допускається**:
- Розміщення незаконної, дискримінаційної або неетичної інформації.
- Використання ненормативної лексики, закликів до насильства чи пропаганди ворожнечі.
- Використання символіки та контенту, що підтримують російську агресію («Z», «V» тощо).
- Згадка чи участь осіб, які перебувають під санкціями України, ЄС, США чи інших міжнародних організацій.

### 5. Відповідальність організатора
- Організатор несе повну відповідальність за зміст та достовірність інформації в події.
- У разі виникнення претензій з боку користувачів або третіх осіб, організатор зобов'язується розв'язувати суперечливі питання без залучення платформи Gligle до відповідальності.

