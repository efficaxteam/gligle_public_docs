# Загальні правила використання платформи Gligle

## Вступ
Ці Загальні правила є частиною нормативної документації платформи Gligle та доповнюють умови, викладені в
- [Публічний договір (оферта)](https://gligle.app/public-offer)
- [Політика конфедиційності](https://gligle.app/privacy-policy)

Використовуючи платформу Gligle, користувач погоджується дотримуватися цих Загальних правил, а також умов **Публічної оферти** та **Політики конфіденційності**. У разі розбіжностей між цими документами, пріоритет мають **Публічна оферта** та **Політика конфіденційності**.

Ці Загальні правила регулюють поведінку користувачів на платформі Gligle, умови використання сервісу, допустимий контент, фінансові операції, правила взаємодії з іншими користувачами та обмеження відповідальності.

Усі користувачі повинні ознайомитися з цими Загальними правилами перед початком використання платформи. У разі незгоди з ними, подальше використання сервісу є неможливим.

## 1. Загальні положення
1.1. **Призначення платформи** – Gligle є онлайн-сервісом, що надає можливість організаторам публікувати інформацію про події, продавати квитки та взаємодіяти з користувачами.  
1.2. **Користувачі платформи** – це всі особи, які зареєструвалися на Gligle та отримали доступ до сервісу (як організатори або звичайні учасники заходів).  
1.3. Використовуючи платформу Gligle, ви погоджуєтеся дотримуватися цих Загальних правил, а також усіх спеціальних регламентів (публікації подій, покупки квитків, створення Telegram-бота тощо).

## 2. Реєстрація та облікові записи
2.1. **Вік та правосуб'єктність**. Реєструючись на Gligle, користувач підтверджує, що досяг повноліття згідно із законодавством України або має дозвіл від батьків/опікунів.  
2.2. **Достовірність даних**. Користувач зобов'язується надавати під час реєстрації та подальшого використання платформи лише правдиву та актуальну інформацію.  
2.3. **Безпека облікових даних**. Користувач зобов'язується не передавати логін, пароль чи платіжні дані третім особам. Будь-яка активність з використанням облікового запису вважається виконаною самим користувачем.

## 3. Допустимий та заборонений контент
3.1. **Допустимий контент**. Платформа дозволяє публікувати інформацію про різні формати заходів (концерти, лекції, воркшопи, вистави тощо), якщо вони не порушують чинного законодавства України та не суперечать етичним нормам спільноти Gligle.  
3.2. **Заборонений контент**:
- Містить заклики до насильства, дискримінацію, розпалювання ворожнечі або ненависті.
- Містить символіку чи контент, що підтримує російську агресію («Z», «V» тощо).
- Поширює порнографію, фейкові новини, шахрайські пропозиції, азартні ігри (без відповідних ліцензій).
- Несе в собі ненормативну лексику або інший відвертий контент, що може ображати гідність людей.
- Містить дані про осіб, які перебувають під міжнародними санкціями.  

3.3. У разі виявлення забороненого контенту платформа залишає за собою право **видаляти** чи **блокувати** такий контент і, при необхідності, **деактивувати** обліковий запис користувача.

## 4. Дотримання законодавства та відповідальність
4.1. Усі користувачі зобов'язані **дотримуватися чинного законодавства України**. Порушення законодавства може спричинити блокування облікового запису та інші заходи реагування.  
4.2. За розповсюдження незаконних або шахрайських схем, пропаганду насильства чи розпалювання ворожнечі користувач може бути притягнутий до відповідальності згідно із законодавством України.  
4.3. Платформа Gligle залишає за собою право надавати дані користувачів компетентним органам у випадках, передбачених законом.

## 5. Використання бренду Gligle
5.1. **Обмеження на використання логотипів та фірмового стилю**  
Користувачі, включаючи організаторів подій, **не мають права** використовувати логотипи, фірмовий стиль, назву або будь-які інші елементи бренду Gligle без попереднього письмового дозволу адміністрації платформи.

5.2. **Заборона на виступи від імені платформи**  
Організатори та інші користувачі не можуть:
- Видавати себе за офіційних представників Gligle.
- Робити публічні заяви від імені платформи.
- Використовувати бренд Gligle у своїх маркетингових, рекламних або інформаційних матеріалах без узгодження.

5.3. **Обмеження у взаємодії з третіми сторонами**  
Gligle не несе відповідальності за дії організаторів, які можуть вводити в оману користувачів або третіх осіб, створюючи враження, що вони діють від імені або за підтримки платформи. У разі виявлення таких випадків платформа залишає за собою право **видаляти** подібні матеріали та **блокувати** порушників.

## 6. Заключні положення
6.1. Ці Загальні правила є обов'язковими для всіх користувачів платформи Gligle та доповнюються відповідними **регламентами** (публікації подій, покупки квитків, створення Telegram-бота, покупки підписок, верифікації організації).  
6.2. У разі виникнення будь-яких питань або суперечностей, що не врегульовані цими правилами, слід звертатися до **[служби підтримки](/docs/customer/support)** Gligle.  
6.3. Користувачі визнають, що єдине джерело офіційної інформації про правила та зміни – це **офіційний вебсайт** та комунікаційні канали платформи Gligle.

  
