# Часті питання від організаторів

## Яку комісію з продажів бере платформа?
:::info Зверніть увагу
Gligle не бере жодних комісій із продажів квитків. Вся монетизація здійснюється через фіксовану підписку.
:::

Щоб проводити події, організаторам потрібно придбати підписку, обравши необхідну кількість подій та квоту квитків.  
Вартість підписки є фіксованою та залежить від обраної квоти квитків.

## Чи можу я змінити суму чи кількість квитків після публікації події?
Так, ви можете змінювати будь-який параметр події, окрім платіжних реквізитів.

## Користувач сплатив кошти за квиток, але не отримав його. Що робити?
Якщо користувач купував квиток через сайт, він може переглянути його в [особистому кабінеті](https://gligle.app/tickets).

Якщо квиток не відображається або якщо покупка відбувалася через Telegram-бота, ви можете вирішити ситуацію таким чином:
1. Переконайтеся, що користувач дійсно не отримав квиток на пошту (можливо, він у папці "Спам").
2. Ви можете повернути кошти користувачу, якщо це відповідає вашій політиці повернення.
3. Або ви можете написати у [службу підтримки](/docs/organizer/support), щоб ми перевірили факт оплати та надали квиток.

## Як перевірити дійсність квитка?
На сторінці події після публікації ви помітите сповіщення про сканер QR-кодів – "Сканер квитків".

Це внутрішній інтерфейс для організаторів, який дозволяє сканувати квитки та підтверджувати їх дійсність. Щоб перейти в нього, натисніть на кнопку "Сканувати квитки".

Існує три статуси які може показати сканер:
- **"Квиток дійсний"** – користувач може вільно пройти на захід.
- **"Квиток вже використано"** – квиток було вже відскановано. Тут ви вирішуєте чи пропускати такого користувача, чи відмовляти в доступі.
- **"Квиток не дійсний"** – квиток не було знайдено в базі даних. Таке можливо якщо сканер неправильно працює, або якщо квиток було підроблено. Якщо після декількох спроб квиток не знайдено, радимо відмовити в доступі.

## Чи може хтось інший сканувати квитки?
Так, сканувати квитки може інший користувач. Надайте йому посилання на сканер квитків, попередньо він має увійти до свого акаунту в консолі (не обов'язково створювати організацію).

Бажано надавати посилання на сканер у день події, незадовго до початку, щоб дані про квитки були синхронізовані.

:::warning Важливо
Не розповсюджуйте посилання на сканер квитків публічно, оскільки це може спричинити витік інформації та можливу компрометацію квитків.
:::

## Якщо я маю декілька підписок, як відбувається стягнення квоти?
Квота стягується в порядку зі старішої до новішої, тобто якщо ви придбали підписку 1 березня а потім 15 березня, то спочатку буде використана квота з підписки за 1 березня.

