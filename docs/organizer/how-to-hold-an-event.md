# Повна інструкція по проведенню заходу

Ця інструкція допоможе організаторам, які вперше планують провести захід на платформі Gligle.

## 1. Створення події
1. **Увійдіть у свій акаунт** у [консолі Gligle](https://console.gligle.app/), вказавши email і код підтвердження.
2. **Створіть організацію** – вкажіть її назву та, за можливості, додайте логотип.
3. **Натисніть "Створити подію"** на головній сторінці або у [розділі подій](https://console.gligle.app/events).
4. Заповніть усі необхідні поля, завантажте афішу та завершіть створення події.

:::note Примітка
- Максимальна довжина заголовку – 256 символів, опису – 1024 символи.
- Рекомендований формат афіші – 5:3, інакше вона буде автоматично обрізана.
  :::

## 2. Підключення Telegram-бота
Щоб розширити можливості продажу та комунікації, ви можете підключити власний Telegram-бот. **Це необов’язково**, але дає додаткові переваги.

За допомогою телеграм бота ви також можете робити розсилки своїм користувачам. Для створення розсилки зверніться у підтримку.

1. **Створіть бота** через [@BotFather](https://t.me/BotFather) у Telegram.
2. **Заповніть форму** у [консолі організатора](https://console.gligle.app/organization/telegram-bot), вказавши токен бота та контактні дані.
3. **Очікуйте верифікацію** бота адміністраторами платформи.

:::info Порада
Щоб пришвидшити процес верифікації, ознайомтесь із [регламентом створення Telegram-бота](/docs/legal/telegram-bot-procedure).
:::

## 3. Встановлення платіжних реквізитів
Після створення події ви перейдете на її сторінку управління, де можна налаштовувати параметри, переглядати статистику та зупиняти продажі.

Щоб отримувати оплату за квитки:
- Натисніть **"Додати оплату"** під заголовком події.
- Оберіть доступний платіжний шлюз та вкажіть реквізити.

### Підключення банки Monobank
Після вибору Monobank з’являться три вкладки:
- **"Додані"** – список вже прив’язаних банок.
- **"Додати нові"** – для прив’язки нових банок.
- **"Імпорт"** – імпорт банок із ваших попередніх подій.

Щоб додати банку:
1. **Увійдіть у [кабінет Monobank](https://api.monobank.ua/)**.
2. Скопіюйте токен користувача (поле **"Мій токен"**).
3. У консолі організатора перейдіть у вкладку **"Додати нові"**, вставте токен та натисніть **"Пошук"**.
4. У списку виберіть бажану банку та натисніть **"+"**.

:::info Порада
Кількість одночасних покупців залежить від кількості підключених банок.  
Рекомендована кількість – **3 банки на подію**.
:::

## 4. Верифікація організації
Перед публікацією події ваша організація має пройти верифікацію.  
Детальніше у [регламенті верифікації організації](/docs/legal/organization-verification-procedure).

## 5. Оформлення підписки
Для публікації подій та продажу квитків необхідна підписка, яку можна оформити у [консолі організатора](https://console.gligle.app/organization/subscription).

Якщо ви хочете продавати квитки через Telegram-бота, активуйте опцію **"Telegram-бот"** під час покупки.

Радимо прочитати [регламент покупки підписки](/docs/legal/subscription-procedure) перед оформленням.

:::info Порада
Ви можете мати декілька активних підписок одночасно.  
Якщо не впевнені у необхідному ліміті, почніть з мінімальної квоти та збільшуйте за необхідності.
:::

## 6. Публікація події
Після успішної верифікації організації та оформлення підписки ви можете публікувати подію та розпочати продаж квитків.

1. **Перейдіть на сторінку події** у консолі організатора.
2. **Натисніть "Опублікувати"** та підтвердіть дію.
3. **Супер!** Тепер користувачі можуть купувати квитки на вашу подію.  
Щоб надати користувачам посилання на покупку натисніть **"Переглянути"** та скопіюйте URL.

Зверніть увагу, ваша подія має відповідати [регламенту публікації події](/docs/legal/event-publishing-procedure).

:::info Примітка
Навіть після публікації події ви можете змінювати будь-які її параметри, окрім платіжних реквізитів.
:::

## 7. Сканування квитків
Для підтвердження квитків на вході ви можете скористатися вбудованим сканером QR-кодів.

1. **Перейдіть на сторінку події** у консолі організатора.
2. **Натисніть "Сканувати квитки" у сповіщенні про сканер** та дозвольте доступ до камери.
3. **Наведіть камеру на QR-код** квитка та дочекайтеся підтвердження.

Детальніше про статуси сканера можете прочитати у частих питаннях: [Як перевірити дійсність квитка?](/docs/organizer/faq#як-перевірити-дійсність-квитка).
