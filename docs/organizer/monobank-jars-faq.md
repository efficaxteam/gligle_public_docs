# Часті питання про Банки в Monobank

У цьому розділі ми відповімо на найпоширеніші питання від організаторів, які використовують або планують використовувати банки в Monobank як платіжний шлюз.

## Як це працює?
- Обираючи банки в Monobank як платіжний шлюз, ви отримуєте можливість приймати платежі від користувачів безпосередньо на власні рахунки в Monobank.
- Для цього нам потрібен ваш API-токен користувача, який дозволяє отримувати інформацію про ваші рахунки та перевіряти платежі.
- Ви можете знайти свій API-токен у [особистому кабінеті Monobank](https://api.monobank.ua/).

## Як виглядає процес покупки для користувача?
1. Користувач обирає кількість квитків та натискає "Купити".
2. Він переходить на сторінку оплати, де запускається процес резервування.
3. На період резервування за користувачем закріплюється певна банка, яку ви вказали в налаштуваннях події.  
   Інші користувачі не можуть поповнювати її, поки резерв не закінчиться.
4. Користувач має здійснити оплату до завершення часу резервування.

:::info Рекомендація  
Одночасно лише один користувач може купувати квиток через одну банку.  
Якщо ви очікуєте великий потік покупців, рекомендуємо прив’язати кілька банок.
:::

## Що буде якщо користувач сплатить меншу суму ніж вказано?
Користувачу **необхідно сплатити рівно або більше вказаної суми**, щоб отримати квиток.  
Якщо відбулось поповнення яке менше необхідної суми, **такий платіж ігноруватиметься**. Процес резервування при цьому не перерветься.

У разі якщо до вас звернеться користувач з питанням надходження квитка, радимо перевірити суму поповнення та час резервування.

Ви можете повернути кошти користувачу, або [звернутись до підтримки](/docs/organizer/support) якщо необхідно активувати прострочений квиток.

## Чи може користувач "платити частинами" за квиток?
Ні, користувачу необхідно сплачувати повну суму за квиток одним платежем. ([див. попереднє питання](#що-буде-якщо-користувач-сплатить-меншу-суму-ніж-вказано))

## Чи обов’язково використовувати власний банківський рахунок?
Ні, ви можете використовувати платіжні реквізити іншої особи за умови двосторонньої згоди.  
Однак ця особа має бути безпосередньо залучена до події (наприклад, як співорганізатор або учасник).

:::warning Важливо
Ми не підтримуємо використання банок дропами. У разі виявлення порушень доступ до платформи може бути заблокований.
:::

## Що може робити Gligle з моїм банківським рахунком?
- Monobank API дозволяє отримувати інформацію про всі ваші рахунки.
- Ми не маємо доступу до виконання платіжних операцій, лише переглядаємо інформацію для верифікації платежів.

:::info Зверніть увагу  
Gligle не зберігає більше даних, ніж потрібно для перевірки платежів.
:::

## Я вже використовував API-токен на інших сайтах. Що робити?
Якщо ваш токен використовується в інших сервісах, рекомендуємо на час події згенерувати новий.  
Ми використовуємо вебхуки для отримання інформації про платежі на ваші рахунки.  
Якщо один токен використовується на кількох сайтах, може виникнути конфлікт, через який один із сервісів не отримуватиме оновлення платежів. **Це може призвести до невидачі квитків.**

## Чи можна використовувати одну банку для кількох подій одночасно?
Технічно це можливо, але ми не рекомендуємо цього робити.  
Якщо ви використовуєте одну банку для всіх подій, це обмежує кількість користувачів, які можуть одночасно купувати квитки.
